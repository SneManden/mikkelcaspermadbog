# Fyldte squash

En ægte klassiker på Rødegårdsvej: og med god grund!
En rigtig lækker måde at bruge den alsidige squash på.
I denne opskrift tages udgangspunkt i vores klassiske tomatsovs,
så hvis du allerede har mestret dén, så er du næsten i mål.

(Til 2 personer.)

Sværhedsgrad: 2/5  
Tid: ?? min

## Ingredienser
 - 2 		squash
### Tomatsovs
 - 1-2		løg
 - 		olie
 - 1		gulerod
 - 1		peberfrugt
 - 2 fed	hvidløg
 - 		krydderier (spidskommen, paprika, timian)
 - 1 karton	flåede tomater
 - 		salt og peber
 - 1 spsk	eddike
 - 1 tsk	sirup
 - 1 ds		sorte bønner
### Topping
 - 		ost
 - 		timian

## Fremgangsmåde
Start med at udhule squashen med en ske og/eller en kniv. (Gem indmaden til sovsen.)

Tomatsovsen tilberedes: start med at svitse finthakkede løg i lidt olie.
Guleroden og peberfrugten skæres i mindre tern/stykker og tilsættes panden med løg.
Efter ~5 min, tilsættes de finthakkede fed hvidløg. Tilsæt også indmaden fra squashene.
Inden kartonen med de flåede tomater tilsættes, kan krydderierne med fordel svitse kort
med på panden.
Lad sovsen simre i ca. 10 min (gerne længere).
Justér undervejs med ekstra væske (vand), hvis tomatsovsen bliver for tør.
Smag den til med syre (eddike), sødt (sirup), salt og peber, og flere krydderier.
Tilsæt de sorte bønner, og sluk for blusset.

Læg de udhulede squash i en bradepande eller et lasagnefad, og fyld squashene med
tomatsovs.
Drys med (frisk, hvis du har, ellers tørret) timian, og afslut med revet ost på toppen.
Giv dem ca. 15 min i den forvarmede ovn (ca. 180-200 °C varmluft) indtil osten er smeltet
og gylden.

Nydes evt. med en simpel grøn salat.

### Tip / variation
Man kan sagtens bruge andre grøntsager som både: peberfrugter er et godt valg.
Portobello svampe kan også bruges; klargør dem ved at skære stokken fra, og
rist dem i ovnen eller på en pande indledningsvis.

