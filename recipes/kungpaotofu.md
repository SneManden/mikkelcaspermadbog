# Kung Pao Tofu

Sværhedsgrad: 3/5
Tid: 30 min

## Ingredienser (til 4 personer)

### Tofu
- 2 x 200g blokke af fast tofu
- 2.5 spsk majsstivelse
- 1/4 tsk salt
- peber

### Sauce
 - 3 spsk soja sovs
 - 1 spsk mørk soja sovs
 - 2 tsk hoisin sauce
 - 1 spsk lys eddike
 - 1 tsk chilisovs
 - 1 tsk olie (gerne sesam)
 - 2 spsk brun farin (eller rørsukker eller sukker)
 - 2 tsk majsstivelse

### Stegte grøntsager

 - tørret chili
 - 1 spsk revet hvidløg
 - 1 spsk revet ingefær
 - 1 grøn peber
 - 2 rød peber
 - 1 løg
 - 3 forårsløg
 - 1 dl vand
 - peanuts
 - evt. frisk koriander :)
 

## Fremgangsmåde

(Kog ris til 4 personer)

Fjern alt væsken fra tofuen og dup den tør med lidt køkkenrulle. Skær tofuen i firkanter gerne 1.5 x 1.5 cm. Bland tofuen i en skål med majsstivelse, salt og peber. Sørg for et alt tofuen er fint dækket med majsstivelse. Varm en pande op og steg tofuen i olie til den er sprøde og gyldenbrune på de fleste leder og kanter. Det tager nogle minutter (5-10min) og herefter tages tofuen af panden og lægges på en tallerken med lidt køkkenrulle.

Rengør og riv ingefær og hvidløg, samt hak løg og foråsløg. Befri pebrene fra kernerne og skær i stykker af ca. 2 x 2 cm.

Start på sovsen ved at blande alle ingredienserne i en skål. Rør sovsen godt igennem så der ingen klumper er og stil den til side. 

Steg tørret chili, hvidløg og ingefær i lidt olie i et minuts tid. Tilføj herefter grøn og rød peber, løg og forårsløg. Steg ved forholdsvis høj varme i 3-5 min. Tilføj herefter den forberedet sovs og rør grundigt rundt. Sovsen bør tykne let - ellers tilføjes mere majsstivelse med lidt vand. Sovsen smages til med chili, eddike, sukker og soya. Sovsen skal være stærk efter eget behov og rimelig sur/sød. 

Når sovsen er tyknet og smagt til tilføres tofu. Det hele blandes og steges ét minut. Herefter strøes peanuts og frisk korionder ud over retten. 

NU er der serveret en lækker **Kung Pao Tofu** som selvfølig skal spises med ris og spisepinde!
