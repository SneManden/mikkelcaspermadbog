# Bananis

En lækker is med kun (næsten) én ingrediens: bananen.
Dét er da genialt.

Sværhedsgrad: 1/5  
Tid: 5 min

## Ingredienser
 - 2	bananer
 - 1dl	mælk

## Fremgangsmåde
Skræl og halvér bananerne (kan også skæres i mindre stykker),
og læg dem i en frysepose. (Brug hellere end gerne (over)modne bananer.)

Læg dem i fryseren i minimum 5 timer.

Tag dem op, og lad dem tø kort (2 min).
Læg bananstykkerne i en skål, og gør din håndmixer (eller evt. blender)
klar. Tilsæt en smule mælk (<1 dl).
Pisk det godt (vil i starten være lidt svært, indtil bananerne begynder
at mose ud), indtil massen er en sammenhængende creme (is!).

Servér og nyd!

### Tip / variation
Kan varieres i det uendelige; prøv at tilsætte fx peanutbutter, vanilje,
(frosne) bær, chokolade (stykker eller flydende), hakkede nødder, etc.

Hvis du bruger håndmixer, bliver konsistensen bedst, men en blender kan
også bruges (for en mere smoothieagtig oplevelse).
