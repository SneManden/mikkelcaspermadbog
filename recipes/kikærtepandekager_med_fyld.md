# Kikærtepandekager med ovnbagte kikærte og fyld

Sværhedsgrad: 2/5
Tid: 30 min

## Ingredienser (til 2 personer)

### Ovnbagte kikærter
- 1 dåse kikærter
- 1 tsk soya
- 1 tsk olie
- Krydderier efter smag (Timian, Bombay karry, Garam Masala osv.)
- Salt og peber

### Pandekager
 - 2 dl kikærtemel
 - 2 dl vand
 - 1 tsk spidskommen
 - 1/2 tsk koriander
 - 1/4 tsk bagepulver
 - salt
 - 1 fed hvidlød
 - 1/4 squash
 - 2 forårsløg

### Fyld

 - Salat/spidskål
 - Agurk
 - Tomat
 - Noget syltet (f.eks. syltede rødløg eller græskar)
 - Evt. tzatziki eller andet dyppelse


## Fremgangsmåde

Bland alle ingredienserne til de ovnbagte kikærter og giv dem ca. 35 min i ovnen ved 180&deg;. Vend lidt rundt i dem løbende og tag dem ud når de er dejligt sprøde.

Imens kikærterne er i ovnen blandes alle ingredienser undtagen grøntsagerne til pandekager i en skål. Det piskes til en lind homogen masse.
Hvidløg og squash rives. Forårsløg snittes fint og alle grøntsagerne blandes i pandekagedejen.
Steg pandekagerne på en mellemvarm pande. Der bliver ca. 4 pandekager.

Grøntsagerne til fyldet snittes og der laves evt. tzatziki. 

Når pandekagerne og de ovnbagte kikærte er færdige anrettes retten ved at placere en pandekage på en tallerken. 
Herefter fyldes fyld på efter lyst og der toppes til sidst af med de ovnbagte kikærter. 

Velbekomme :)


### Tip / variation
Vi kan rigtig godt lide lidt stærk chilisovs henover retten til sidst.
