# Spinatbøffer

Sværhedsgrad: 2/5
Tid: 15-20 min

## Ingredienser
 - 450 (optøet) frossent spinat
 - 1 medium løg
 - 2 fed hvidløg
 - 200 g (brune) champignoner
 - 2 æg
 - 1/2 spsk. sojasovs
 - 1/2 tsk. salt
 - Sort peber
 - 1/2 tsk. spidskommen
 - 1/2 tsk. koriander
 - 2 spsk. mel
 - 2 spsk. havregryn

## Fremgangsmåde

Optø spinaten før du laver opskriften eller optø den med kogende vand.
Rens svampene uden at vaske dem, skær dem i små stykker og steg dem på en pande i lidt smør og/eller olie.
Tag dem af panden når de er helt helt gyldne. 
Hak løgene og steg dem gyldne og vrid herefter spianten tør for vand.

Bland alle ingredienser undtagen mel og havregryn og rør dem grundigt sammen.
Rør herefter mel og havregryn i og lad farsen trække i 10 min.

Form bøfferne ved at lægge en passende klat på panden og pres den lidt ud.
Steg dem i lidt olie til de er gyldne på begge sider.
Vend først bøfferne når de er blevet faste, der går typisk et par minutter.


### Tip / variation
Bøfferne er smadder gode i en burgebolle med alt hvad der hører til af snask og pomfritter!
