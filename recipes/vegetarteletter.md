# Vege-tarteletter

Lækre vegetar tarteletter + something more :)


Sværhedsgrad: 3/5  
Tid: 30 min

## Ingredienser
 - 1 pakke tarteletskaller
 - 1 pakke brune champignon
 - 1 løg
 - 2 gulerødder
 - 1 glas hvide asparges
 - 100 g spidskål
 - 100 g frosne ærter
 - 100 g frossent spinat
 - 1 dåse butterbeans
 - 30 g smør
 - 30 g mel
 - 0.5 L mælk
 - 1/4 tsk soja
 - 1/2 tsk eddike
 - Salt, peber og muskatnød

## Fremgangsmåde
Skær champignon, løg, gulerødder og spidskål ud i små terninger.
Steg herefter champignon sprøde (ca. 5 min) og steg herefter løg og gulerødder et par minutter.
Spidskålen og asparges skæres ud i mundrette bidder. 

Sovsen laves ved, at du smelter smørret i en gryde, hælder melet i og pisker det sammen til en dejklump. Lad klumpen få lidt varme i et par minutter. 
Herefter hælder du mælken i, lidt ad gangen, imens du rører grundigt. Alle melklumperne skal røres ud før der kommer mere mælk i. 

Når alt mælken er rørt i og sovsen er fri for melklumper kommer du champignon, løg, gulerødder, spidskål, ærter, spinat og soja i gryden med sovsen.

Lad sovsen småkoge i 5 minutter så spinaten tør op og spidskålen falder sammen.
Put herefter butterbeans i og smag til med eddike, salt, peber og revet muskatnød.

Varm tarteletskallerne i ovnen og servér.

### Tip / variation
Vegetarteletterne kan laves med mange forskellige grøntsager og du kan sagtens undlade nogen af dem der bruges her og tilføje dine egne, men lad asparges blive, da den giver den karakteristiske tarteletsmag.