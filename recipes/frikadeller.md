# Frikadeller

Lækre frikadeller kan også laves med vinterens lækre rodfrugter. I denne
opskrift anvendes et stykke af den rustikke knoldselleri, kaninens yndlingsspise
*guleroden* og den alsidige kartoffel. Sprøde udenpå og saftige indeni, gir de
den traditionelle frikadelle passende konkurrence.

Sværhedsgrad: 3/5
Tid: 45-60 min

## Ingredienser
 - 700 g	Rodfrugter (Knoldselleri, gulerødder, kartofler)
 - 3-4 spsk	Olie
 - 1-2 spsk	Mel
 - 1 spsk	Havregryn
 - 		Citronsaft
 - 1-2 tsk	Salt
 - 		Peber
 - 		Røget paprika
 - 		Paprika
 - 		Spidskommen

## Fremgangsmåde
Klargør rodfrugterne (skyl, vask, rens, skræl dem).
Riv rodfrugterne på et rivejern eller på en dertil indrettet maskine.

Bland ingredienserne i en stor skål, og rør godt med en stor ske.
Justér konsistensen med olie og mel/havregryn.
Lad farsen hvile sig (et sted mellem 10 og 30 min afhængig af tålmodighed).

Rør kort i farsen, og form til frikadeller med en ske.
Steg dem på en pande med rigeligt fedtstof (olie og/eller en klat smør).
Vendes forsigtigt et par gange.


### Tip / variation
Brug de rodfrugter du har til rådighed.

Kan serveres med en lækker salat og kartoffelbåde eller pasta.
Naturligvis tar` de heller ikke skade af at dele tallerkenen med en brun
svampesovs (men hvad gør også det?).
